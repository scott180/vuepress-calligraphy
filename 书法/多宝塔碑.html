<!DOCTYPE html>
<html lang="zh-CN">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>多宝塔碑 | 书法练习轨迹</title>
    <meta name="generator" content="VuePress 1.9.7">
    <link rel="icon" href="/icon.png">
    <meta name="description" content="无为徐生 书法练习轨迹">
    
    <link rel="preload" href="/assets/css/0.styles.9587d51b.css" as="style"><link rel="preload" href="/assets/js/app.1e13280b.js" as="script"><link rel="preload" href="/assets/js/3.ae30a10c.js" as="script"><link rel="preload" href="/assets/js/2.4d3f05ce.js" as="script"><link rel="preload" href="/assets/js/7.421fe108.js" as="script"><link rel="preload" href="/assets/js/15.12c99c87.js" as="script"><link rel="prefetch" href="/assets/js/10.79a112ce.js"><link rel="prefetch" href="/assets/js/11.f23b3ba7.js"><link rel="prefetch" href="/assets/js/12.b226c0d4.js"><link rel="prefetch" href="/assets/js/13.580445eb.js"><link rel="prefetch" href="/assets/js/14.5959d15e.js"><link rel="prefetch" href="/assets/js/16.694dcc53.js"><link rel="prefetch" href="/assets/js/17.509869b6.js"><link rel="prefetch" href="/assets/js/18.fe534e0b.js"><link rel="prefetch" href="/assets/js/19.8725cefa.js"><link rel="prefetch" href="/assets/js/20.26d50dc6.js"><link rel="prefetch" href="/assets/js/21.8c0b264e.js"><link rel="prefetch" href="/assets/js/22.3c913124.js"><link rel="prefetch" href="/assets/js/23.ca673f27.js"><link rel="prefetch" href="/assets/js/24.bbfe169c.js"><link rel="prefetch" href="/assets/js/25.bc353ce0.js"><link rel="prefetch" href="/assets/js/26.2e72ae89.js"><link rel="prefetch" href="/assets/js/27.0572a61b.js"><link rel="prefetch" href="/assets/js/28.11307c76.js"><link rel="prefetch" href="/assets/js/29.e355e102.js"><link rel="prefetch" href="/assets/js/30.612fa327.js"><link rel="prefetch" href="/assets/js/31.b7a5f42f.js"><link rel="prefetch" href="/assets/js/32.b0757863.js"><link rel="prefetch" href="/assets/js/33.cd1cd97d.js"><link rel="prefetch" href="/assets/js/4.a1e17e0b.js"><link rel="prefetch" href="/assets/js/5.bf6ba5fb.js"><link rel="prefetch" href="/assets/js/6.5dc53149.js"><link rel="prefetch" href="/assets/js/8.71a11fdc.js"><link rel="prefetch" href="/assets/js/9.352c249c.js">
    <link rel="stylesheet" href="/assets/css/0.styles.9587d51b.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><!----> <span class="site-name">书法练习轨迹</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link">
  主页
</a></div><div class="nav-item"><div class="dropdown-wrapper"><button type="button" aria-label="书法" class="dropdown-title"><span class="title">书法</span> <span class="arrow down"></span></button> <button type="button" aria-label="书法" class="mobile-dropdown-title"><span class="title">书法</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/书法/书法名帖.html" class="nav-link">
  书法名帖
</a></li><li class="dropdown-item"><!----> <a href="/书法/赤壁赋.html" class="nav-link">
  赤壁赋
</a></li><li class="dropdown-item"><!----> <a href="/书法/灵飞经.html" class="nav-link">
  灵飞经
</a></li><li class="dropdown-item"><!----> <a href="/书法/多宝塔碑.html" class="nav-link">
  多宝塔碑
</a></li><li class="dropdown-item"><!----> <a href="/书法/《心经》书法.html" class="nav-link">
  《心经》书法
</a></li><li class="dropdown-item"><!----> <a href="/书法/《兜沙经》书法.html" class="nav-link">
  《兜沙经》书法
</a></li><li class="dropdown-item"><!----> <a href="/书法/《多宝塔碑》单字版.html" class="nav-link">
  《多宝塔碑》单字版
</a></li><li class="dropdown-item"><!----> <a href="/书法/文徵明小楷《千字文》.html" class="nav-link">
  文徵明小楷《千字文》
</a></li><li class="dropdown-item"><!----> <a href="/书法/文徵明小楷《草堂十志》.html" class="nav-link">
  文徵明小楷《草堂十志》
</a></li></ul></div></div><div class="nav-item"><div class="dropdown-wrapper"><button type="button" aria-label="练习" class="dropdown-title"><span class="title">练习</span> <span class="arrow down"></span></button> <button type="button" aria-label="练习" class="mobile-dropdown-title"><span class="title">练习</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/练习/徐书法.html" class="nav-link">
  徐书法
</a></li><li class="dropdown-item"><!----> <a href="/练习/无为徐生.html" class="nav-link">
  无为徐生
</a></li><li class="dropdown-item"><!----> <a href="/练习/古文诗词.html" class="nav-link">
  古文诗词
</a></li><li class="dropdown-item"><!----> <a href="/练习/笔名汉字频率分析.html" class="nav-link">
  笔名汉字频率分析
</a></li><li class="dropdown-item"><!----> <a href="/练习/书法练习轨迹ReadMe.html" class="nav-link">
  书法练习轨迹ReadMe
</a></li><li class="dropdown-item"><!----> <a href="/练习/书法练习轨迹--明月几时有.html" class="nav-link">
  书法练习轨迹--明月几时有
</a></li></ul></div></div><div class="nav-item"><div class="dropdown-wrapper"><button type="button" aria-label="轨迹" class="dropdown-title"><span class="title">轨迹</span> <span class="arrow down"></span></button> <button type="button" aria-label="轨迹" class="mobile-dropdown-title"><span class="title">轨迹</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/轨迹/自序.html" class="nav-link">
  自序
</a></li><li class="dropdown-item"><!----> <a href="/轨迹/诗词杂句.html" class="nav-link">
  诗词杂句
</a></li><li class="dropdown-item"><!----> <a href="/轨迹/有感之杂说.html" class="nav-link">
  有感之杂说
</a></li><li class="dropdown-item"><!----> <a href="/轨迹/书法练习轨迹remark.html" class="nav-link">
  书法练习轨迹remark
</a></li><li class="dropdown-item"><!----> <a href="/轨迹/书法练习轨迹--明月几时有-无图版.html" class="nav-link">
  书法练习轨迹--明月几时有-无图版
</a></li></ul></div></div><div class="nav-item"><a href="/练习/关于我.html" class="nav-link">
  关于我
</a></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/" class="nav-link">
  主页
</a></div><div class="nav-item"><div class="dropdown-wrapper"><button type="button" aria-label="书法" class="dropdown-title"><span class="title">书法</span> <span class="arrow down"></span></button> <button type="button" aria-label="书法" class="mobile-dropdown-title"><span class="title">书法</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/书法/书法名帖.html" class="nav-link">
  书法名帖
</a></li><li class="dropdown-item"><!----> <a href="/书法/赤壁赋.html" class="nav-link">
  赤壁赋
</a></li><li class="dropdown-item"><!----> <a href="/书法/灵飞经.html" class="nav-link">
  灵飞经
</a></li><li class="dropdown-item"><!----> <a href="/书法/多宝塔碑.html" class="nav-link">
  多宝塔碑
</a></li><li class="dropdown-item"><!----> <a href="/书法/《心经》书法.html" class="nav-link">
  《心经》书法
</a></li><li class="dropdown-item"><!----> <a href="/书法/《兜沙经》书法.html" class="nav-link">
  《兜沙经》书法
</a></li><li class="dropdown-item"><!----> <a href="/书法/《多宝塔碑》单字版.html" class="nav-link">
  《多宝塔碑》单字版
</a></li><li class="dropdown-item"><!----> <a href="/书法/文徵明小楷《千字文》.html" class="nav-link">
  文徵明小楷《千字文》
</a></li><li class="dropdown-item"><!----> <a href="/书法/文徵明小楷《草堂十志》.html" class="nav-link">
  文徵明小楷《草堂十志》
</a></li></ul></div></div><div class="nav-item"><div class="dropdown-wrapper"><button type="button" aria-label="练习" class="dropdown-title"><span class="title">练习</span> <span class="arrow down"></span></button> <button type="button" aria-label="练习" class="mobile-dropdown-title"><span class="title">练习</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/练习/徐书法.html" class="nav-link">
  徐书法
</a></li><li class="dropdown-item"><!----> <a href="/练习/无为徐生.html" class="nav-link">
  无为徐生
</a></li><li class="dropdown-item"><!----> <a href="/练习/古文诗词.html" class="nav-link">
  古文诗词
</a></li><li class="dropdown-item"><!----> <a href="/练习/笔名汉字频率分析.html" class="nav-link">
  笔名汉字频率分析
</a></li><li class="dropdown-item"><!----> <a href="/练习/书法练习轨迹ReadMe.html" class="nav-link">
  书法练习轨迹ReadMe
</a></li><li class="dropdown-item"><!----> <a href="/练习/书法练习轨迹--明月几时有.html" class="nav-link">
  书法练习轨迹--明月几时有
</a></li></ul></div></div><div class="nav-item"><div class="dropdown-wrapper"><button type="button" aria-label="轨迹" class="dropdown-title"><span class="title">轨迹</span> <span class="arrow down"></span></button> <button type="button" aria-label="轨迹" class="mobile-dropdown-title"><span class="title">轨迹</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/轨迹/自序.html" class="nav-link">
  自序
</a></li><li class="dropdown-item"><!----> <a href="/轨迹/诗词杂句.html" class="nav-link">
  诗词杂句
</a></li><li class="dropdown-item"><!----> <a href="/轨迹/有感之杂说.html" class="nav-link">
  有感之杂说
</a></li><li class="dropdown-item"><!----> <a href="/轨迹/书法练习轨迹remark.html" class="nav-link">
  书法练习轨迹remark
</a></li><li class="dropdown-item"><!----> <a href="/轨迹/书法练习轨迹--明月几时有-无图版.html" class="nav-link">
  书法练习轨迹--明月几时有-无图版
</a></li></ul></div></div><div class="nav-item"><a href="/练习/关于我.html" class="nav-link">
  关于我
</a></div> <!----></nav>  <ul class="sidebar-links"><li><section class="sidebar-group depth-0"><p class="sidebar-heading open"><span>多宝塔碑</span> <!----></p> <ul class="sidebar-links sidebar-group-items"><li><a href="/%E4%B9%A6%E6%B3%95/%E5%A4%9A%E5%AE%9D%E5%A1%94%E7%A2%91.html#大唐西京" class="sidebar-link">大唐西京</a><ul class="sidebar-sub-headers"></ul></li><li><a href="/%E4%B9%A6%E6%B3%95/%E5%A4%9A%E5%AE%9D%E5%A1%94%E7%A2%91.html#额书下降" class="sidebar-link">额书下降</a><ul class="sidebar-sub-headers"></ul></li><li><a href="/%E4%B9%A6%E6%B3%95/%E5%A4%9A%E5%AE%9D%E5%A1%94%E7%A2%91.html#顿覆三千" class="sidebar-link">顿覆三千</a><ul class="sidebar-sub-headers"></ul></li><li><a href="/%E4%B9%A6%E6%B3%95/%E5%A4%9A%E5%AE%9D%E5%A1%94%E7%A2%91.html#译文" class="sidebar-link">译文</a><ul class="sidebar-sub-headers"></ul></li><li><a href="/%E4%B9%A6%E6%B3%95/%E5%A4%9A%E5%AE%9D%E5%A1%94%E7%A2%91.html#碑文" class="sidebar-link">碑文</a><ul class="sidebar-sub-headers"></ul></li></ul></section></li></ul> </aside> <main class="page"> <div class="u-valine u-valine-wrap" data-v-3f82b89e><span data-flag-title="xushufa.cn" class="leancloud-visitors" data-v-3f82b89e><span class="stat update-time" data-v-3f82b89e><img src="/update-time.png" class="icon" data-v-3f82b89e>2022-04-22 18:34:37
    </span> <span class="stat read-count" data-v-3f82b89e><img src="/read-count.png" class="icon" data-v-3f82b89e> <span class="leancloud-visitors-count" data-v-3f82b89e></span></span></span></div> <div class="theme-default-content content__default"><h1 id="多宝塔碑"><a href="#多宝塔碑" class="header-anchor">#</a> 多宝塔碑</h1> <br> <ul><li><p>《多宝塔碑》，全称《大唐西京千福寺多宝佛塔感应碑》，是唐天宝十一年（752年）由当时的文人岑勋撰文、书法家徐浩题额、书法家颜真卿书丹、碑刻家史华刻石而成，是楷书书法作品。现今保存于西安碑林第二室。</p></li> <li><p>此碑共三十四行，满行六十六字，内容主要记载了西京龙兴寺禅师楚金创建多宝塔之原委及修建经过。整体秀美刚劲，清爽宜人，有简洁明快，字字珠玑之感。用笔丰厚遒美，腴润沉稳；横细竖粗，对比强烈；起笔多露锋，收笔多锋，转折多顿笔。结体严谨道密，紧凑规整，平稳匀称，又碑版精良，存字较多，学颜体者多从此碑下手，入其堂奥。</p></li></ul> <br> <blockquote><p>此释文按影印件分为42小段。1-15始自<a href="https://gitlab.com/xuyq123/calligraphy/-/blob/master/%E5%A4%9A%E5%AE%9D%E5%A1%94%E7%A2%91.md" target="_blank" rel="noopener noreferrer">大唐西京<span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a>，16-30始自<a href="https://gitcode.net/xu180/calligraphy/-/blob/master/%E5%A4%9A%E5%AE%9D%E5%A1%94%E7%A2%91.md" target="_blank" rel="noopener noreferrer">额书下降<span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a>，31-42始自<a href="https://xuyq123.gitlab.io/plain-docsify/#/%E5%A4%9A%E5%AE%9D%E5%A1%94%E7%A2%91" target="_blank" rel="noopener noreferrer">顿覆三千<span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a>。</p></blockquote> <h2 id="大唐西京"><a href="#大唐西京" class="header-anchor">#</a> 大唐西京</h2> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/01.jpg" alt="01"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/02.jpg" alt="02"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/03.jpg" alt="03"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/04.jpg" alt="04"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/05.jpg" alt="05"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/06.jpg" alt="06"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/07.jpg" alt="07"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/08.jpg" alt="08"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/09.jpg" alt="09"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/10.jpg" alt="10"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/11.jpg" alt="11"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/12.jpg" alt="12"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/13.jpg" alt="13"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/14.jpg" alt="14"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/15.jpg" alt="15"></p> <hr> <h2 id="额书下降"><a href="#额书下降" class="header-anchor">#</a> 额书下降</h2> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/16.jpg" alt="16"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/17.jpg" alt="17"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/18.jpg" alt="18"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/19.jpg" alt="19"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/20.jpg" alt="20"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/21.jpg" alt="21"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/22.jpg" alt="22"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/23.jpg" alt="23"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/24.jpg" alt="24"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/25.jpg" alt="25"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/26.jpg" alt="26"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/27.jpg" alt="27"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/28.jpg" alt="28"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/29.jpg" alt="29"></p> <hr> <h2 id="顿覆三千"><a href="#顿覆三千" class="header-anchor">#</a> 顿覆三千</h2> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/30.jpg" alt="30"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/31.jpg" alt="31"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/32.jpg" alt="32"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/33.jpg" alt="33"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/34.jpg" alt="34"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/35.jpg" alt="35"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/36.jpg" alt="36"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/37.jpg" alt="37"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/38.jpg" alt="38"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/39.jpg" alt="39"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/40.jpg" alt="40"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/41.jpg" alt="41"></p> <hr> <p><img src="https://gitcode.net/xu180/calligraphy/-/raw/master/%E4%B9%A6%E6%B3%95%E5%AD%97%E5%B8%96/%E5%A4%9A%E5%AE%9D%E5%A1%94%E7%A2%91/%E9%A2%9C%E7%9C%9F%E5%8D%BF%E3%80%8A%E5%A4%9A%E5%AE%9D%E5%A1%94%E7%A2%91%E3%80%8B%E9%AB%98%E6%B8%85%E5%88%86%E9%A1%B5/42.jpg" alt="42"></p> <hr> <h2 id="译文"><a href="#译文" class="header-anchor">#</a> 译文</h2> <ul><li><p>颜真卿《多宝塔碑》简体译文：</p></li> <li><p>（说明：此释文按影印件分为42小段，部分生僻字加了拼音。恐仍有错漏，仅供参考。）</p></li> <li><p>1、大唐西京千福寺多宝佛塔感应碑文。南阳岑勋撰。朝议郎判尚书武部员外郎琅邪颜真卿书。朝散大</p></li> <li><p>2、夫检校尚书都官郎中东海徐浩题额。粤。妙法莲华，诸佛之秘藏（zang）也。多宝佛塔，证经之踊现也。发明资呼十力，弘建在</p></li> <li><p>3、于四依。有禅师法号楚金，姓程，广平人也。祖、父并信著释门，庆归法胤。母高氏，久而无妊，夜梦诸佛，觉而有娠。是生龙象之征，无取</p></li> <li><p>4、熊罴（pi）之兆。诞弥厥月，炳然殊相。岐嶷（qiyi，）绝于荤茹（ru），髫龀（tiaochen）不为童游。道树萌牙，耸豫章之桢干；禅池畎（quan）浍（kuai），涵巨海之波涛。年甫七岁，居然</p></li> <li><p>5、厌俗，自誓出家。礼藏探经，法华在手，宿命潜悟，如识金环。总持不遗，若注瓶水。九岁落发，住西京龙兴寺，从僧箓（lu）也。进具之年，升座</p></li> <li><p>6、讲法。顿收珍藏，异穷子之疾走。直诣宝山，无化城而可息。尔后因静夜持诵，至《多宝塔品》，身心泊（bo）然，如入禅定。忽见宝塔，宛在目前，</p></li> <li><p>7、释迦分身，遍满室界。行勤圣现，业净感深，悲生悟中，泪下如雨。遂布衣一食，不出户庭，期满六年，誓建兹塔。既而许王瓘（guan）及居士赵</p></li> <li><p>8、崇，信女普意，善来稽首，咸舍珍财。禅师以为，辑庄严之因，资爽垲之地，利见（xian）千福，默议于心。时千福有怀忍禅师，忽于中夜，见有一</p></li> <li><p>9、水，发源龙兴，流注千福，清澄泛滟，中有方舟。又见宝塔，自空而下，久之乃灭，即今建塔处也。寺内净人，名法相，先于其地复见灯光，</p></li> <li><p>10、远望则明，近寻即灭。窃以：水流开于法性，舟泛表于慈航，塔现兆于有成，灯明示于无尽。非至德精感，其孰能与于此？及禅师建言，</p></li> <li><p>11、杂然欢惬。负畚（ben）荷插，于橐（tuo）于囊，登登凭凭，是板是筑，洒以香水，隐以金锤，我能竭诚，工乃用壮。禅师每夜于筑阶所，恳志诵经，励精</p></li> <li><p>12、行道。众闻天乐，咸嗅异香，喜叹之音，圣凡相半。至天宝元载，创构材木，肇（zhao）安相轮。禅师理会佛心，感通帝梦。七月十三日，敕（chi）内</p></li> <li><p>13、侍赵思侃，求诸宝坊，验以所梦。入寺见塔，礼问禅师，圣梦有孚（fu），法名惟肖。其日，赐钱五十万，绢千匹，助建修也。则知：精一之行，虽先</p></li> <li><p>14、天而不违；纯如之心，当后佛之授记。昔汉明永平之日，大化初流；我皇天宝之年，宝塔斯建。同符千古，昭有烈光。于时道俗景附，</p></li> <li><p>15、檀（tan）施山积，庀（pi）徒度财，功百其倍矣！至二载，敕中使杨顺景宣旨，令禅师于花萼（e）楼下迎多宝塔额。遂总僧事，备法仪，宸（chen）眷俯</p></li> <li><p>16、临，额书下降，又赐绢百匹。圣札飞毫，动云龙之气象。天文挂塔，驻日月之光辉。至四载，塔事将就，表请庆斋，归功帝力。时僧道四</p></li> <li><p>17、部，会逾万人。有五色云团辅塔顶，众尽瞻睹，莫不崩悦。大哉观佛之光，利用宾于法王。禅师谓同学曰：鹏运沧溟，非云罗之可顿；心</p></li> <li><p>18、游寂灭，岂爱纲之能加？精进法门，菩萨以自强不息，本期同行，复遂宿心。凿井见泥，去水不远；钻木未热，得火何阶？凡我七僧，聿（yu）怀</p></li> <li><p>19、一志，昼夜塔下，诵持法华。香烟不断，经声递续，炯以为常，没（mo）身不替。自三载，每春秋二时，集同行大德四十九人，行法华三昧（mei），寻奉</p></li> <li><p>20、恩旨，许为恒式。前后道场，所感舍利凡三千七十粒。至六载，欲葬舍利，预严道场，又降一百八粒，画普贤变，于笔锋上，联得一十九</p></li> <li><p>21、粒。莫不圆体自动，浮光莹然。禅师无我观身，了空求法。先刺血写法华经一部，菩萨戒一卷，观普贤行经一卷。乃取舍利三千粒，盛</p></li> <li><p>22、以石函，兼造自身石影，跪而戴之，同置塔下，表至敬也。使夫舟迁夜壑（he），无变度门。劫算墨尘，永垂贞范。又奉为主上及苍生写妙</p></li> <li><p>23、法莲华经一千部，金字三十六部，用镇宝塔。又写一千部，散施受持。灵应既多，具如本传（zhuan）。其载，敕内侍吴怀实，赐金铜香炉，高一</p></li> <li><p>24、丈五尺。奉表陈谢，手诏批云：师弘济之愿，感达人天。庄严之心，义成因果。则法施财施，信所宜先也。主上握至道之灵符，受如来</p></li> <li><p>25、之法印，非禅师大惠超悟，无以感于宸衷；非主上至圣文明，无以鉴于诚愿。倬（zhuo）彼宝塔，为章梵宫。经始之功，真僧是葺（qi）；克成之</p></li> <li><p>26、业，圣主斯崇。尔其为状也：则岳耸莲披，云垂盖偃。下欻（xu）崛以踊地，上亭盈而媚空，中晻晻（ an）其静深，旁赫赫以弘敞。礝磩 （ruanqi）承陛，琅玕（langgan）</p></li> <li><p>27、綷（cui）槛（jian）。玉瑱（zhen）居楹（ying），银黄拂户。重檐叠于画栱（gong），反宇环其璧珰（dang）。坤灵赑屃（bixi）以负砌，天祇（qi）俨雅而翊（yi）户。或复肩驾挚鸟，肘擐（huan）修蛇，冠盘巨龙，</p></li> <li><p>28、帽抱猛兽，勃如战色。有奭（shi）其容，穷绘事之笔精，选朝英之偈（ji）赞。若乃开扃（jiong）鐍（jue），窥奥秘，二尊分座，疑对鹫（jiu）山。千帙（zhi）发题，若观龙藏。金碧</p></li> <li><p>29、炅（jiong）晃，环佩葳蕤（weirui）。至于列三乘（cheng）分八部，圣徒翕（xi）习，佛事森罗。方寸千名，盈尺万象。大身现小，广座能卑。须弥之容，欻（chua）入芥子；宝盖之状，</p></li> <li><p>30、顿覆三千。昔衡岳思大禅师，以法华三昧，传悟天台智者。尔来寂寥，罕契真要。法不可以久废，生我禅师，克嗣其业，继明二祖，相望</p></li> <li><p>31、百年。夫其法华之教也，开玄关于一念，照圆镜于十方。指阴界为妙门，驱尘劳为法侣。聚沙能成佛道，合掌已入圣流。三乘教门，总</p></li> <li><p>32、而归一。八万法藏，我为最雄。譬尤满月丽天，萤光列宿。山王映海，蚁垤（die）群峰。嗟呼，三界之沉寐久矣！佛以法华为木铎（duo），惟我禅师，超</p></li> <li><p>33、然深悟。其貌也，岳渎（du）之秀，冰雪之姿，果唇贝齿，莲目月面。望之厉，即之温，睹相未言，而降伏之心已过半矣。同行禅师，抱玉飞锡，袭</p></li> <li><p>34、衡台之秘躅（zhu），传止观之精义。或名高帝选，或行密众师，共弘开示之宗，尽契圆常之理。门人苾萏（bidan）、如岩、灵悟、净真、真空、法济等，以</p></li> <li><p>35、定慧为文质，以戒忍为刚柔，含朴玉之光辉，等旃檀（zhantan）之围绕。夫发行者因，因圆则福广；起因者相，相遣则慧深。求无为于有为，通解</p></li> <li><p>36、脱于文字。举事征理，含毫强名。偈曰：佛有妙法，比象莲华。圆顿深入，真净无暇。慧通法界，福利恒沙。直至宝所，俱乘</p></li> <li><p>37、大车。其一；于戏上士，发行正勤。缅想宝塔，思弘胜因。圆阶已就，层覆初陈。乃昭帝梦，福应天人。其二；轮奂（huan）斯崇，为章净域。真僧草创，</p></li> <li><p>38、圣主增饰。中座耽耽，飞檐翼翼。荐臻（zhen）灵感，归我帝力。其三；念彼后学，心滞迷封。昏衢（qu）未晓，中道难逢。常惊夜杌（wu），还惧真龙。不有禅伯，</p></li> <li><p>39、谁明大宗。其四；大海吞流，崇山纳壤。教门称顿，慈力能广。功起聚沙，德成合掌。开佛知见，法为无上。其五；情尘虽杂，性海无漏。定养圣胎，</p></li> <li><p>40、染生迷鷇（kou）。断常起缚，空色同谬。薝卜（zhanbo）现前，余香何嗅。其六；彤彤（tong）法宇，繄（yi）我四依。事该理畅，玉粹（cui）金辉。慧镜无垢，慈灯照微。空王可托，本</p></li> <li><p>41、愿同归。其七。天宝十一载岁次壬辰，四月乙丑朔廿二日戊戌建。敕捡校塔使正议大夫行内侍赵思侃。</p></li> <li><p>42、判官内府丞车冲。检校僧义方。河南史华刻。</p></li></ul> <h2 id="碑文"><a href="#碑文" class="header-anchor">#</a> 碑文</h2> <ul><li>多宝塔碑</li> <li>大唐西京千福寺多宝佛塔感应碑文</li> <li>南阳岑勋撰</li> <li>朝议郎判尚书武部员外郎琅邪颜真卿书</li> <li>朝散大夫检校尚书都官郎中东海徐浩题额</li> <li>粤《妙法莲华》，诸佛之秘藏也；多宝佛塔，证经之踊现也。发明资乎十力，弘建在于四依。有禅师，法号楚金，姓程，广平人也。祖、父并信著释门，庆归法胤。</li> <li>母高氏，久而无妊，夜梦诸佛，觉而有娠。是生龙象之征，无取熊罴之兆。诞弥厥月，炳然殊相。岐嶷绝于荤茹，龆龀不为童游。道树萌芽，耸豫章之桢干；禅池畎浍，涵巨海之波涛。</li> <li>年甫七岁，居然厌俗，自誓出家，礼藏探经，《法华》在手。宿命潜悟，如识金环；总持不遗，若注瓶水。九岁落发，住西京龙兴寺，从僧箓也。进具之年，升座讲法。</li> <li>顿收珍藏，异穷子之疾走；直诣宝山，无化城而可息。尔后，因静夜持颂至《多宝塔品》，身心泊然，如入禅定。忽见宝塔，宛在目前，释迦分身，遍满空界。行勤圣现，业净感深，悲生悟中，泪下如雨。</li> <li>遂布衣一食，不出户庭，期满六年，誓建兹塔。既而许王瓘及居士赵崇、信女普意，善来稽首，咸舍珍财。禅师以为辑庄严之因，资爽垲之地，利见千福，默议于心。</li> <li>时千福有怀忍禅师，忽于中夜，见有一水，发源龙兴，流注千福，清澄泛滟，中有方舟。又见宝塔自空而下，久之乃灭，即今建塔处也。寺内净人名法相，先于其地，复见灯光，远望则明，近寻即灭。</li> <li>窃以水流开于法性，舟泛表于慈航，塔现兆于有成，灯明示于无尽：非至德精感，其孰能与于此？及禅师建言，杂然欢惬：负畚荷插，于橐于囊；登登凭凭，是板是筑。</li> <li>洒以香水，隐以金锤。我能竭诚，工乃用壮。禅师每夜于筑阶所，恳志诵经，励精行道。众闻天乐，咸嗅异香，喜叹之音，圣凡相半。至天宝元载，创构材木，肇安相轮。</li> <li>禅师理会佛心，感通帝梦。七月十三日，敕内侍赵思偘求诸宝坊，验以所梦。入寺见塔，礼问禅师，圣梦有孚，法名惟肖。其日，赐钱五十万、绢千匹，助建修也。</li> <li>则知精一之行，虽先天而不违；纯如之心，当后佛之授记。昔汉明永平之日，大化初流；我皇天宝之年，宝塔斯建。同符千古，昭有烈光。于时道俗景附，檀施山积，庀徒度财，功百其倍矣。</li> <li>至二载，敕中使杨顺景宣旨，令禅师于花萼楼下迎多宝塔额。遂总僧事，备法仪。宸眷俯临，额书下降，又赐绢百匹。圣札飞毫，动云龙之气象；天文挂塔，驻日月之光辉。</li> <li>至四载，塔事将就，表请庆斋，归功帝力。时僧道四部，会逾万人。有五色云，团辅塔顶，众尽瞻睹，莫不崩悦。大哉观佛之光！利用宾于法王。禅师谓同学曰：鹏运沧溟，非云罗之可顿；</li> <li>心游寂灭，岂爱网之能加？精进法门，菩萨以自强不息，本期同行，复遂宿心。凿井见泥，去水不远；钻木未热，得火何阶？凡我七僧，聿怀一志，昼夜塔下，诵持《法华》。香烟不断，经声递续，炯以为常，没身不替。</li> <li>自三载，每春秋二时，集同行大德四十九人，行法华三昧。寻奉恩旨，许为恒式。前后道场所感舍利，凡三千七十粒；至六载，欲葬舍利，预严道场，又降一百八粒；画普贤变，于笔锋上联得一十九粒。莫不圆体自动，浮光莹然。</li> <li>禅师无我观身，了空求法，先刺血写《法华经》一部、《菩萨戒》一卷、《观普贤行经》一卷，乃取舍利三千粒，盛以石函，兼造自身石影，跪而戴之，同置塔下，表至敬也。使乎舟迁夜壑，无变度门；劫算墨尘，永垂贞范。又奉为主上及苍生写《妙法莲华经》一千部（金字三十六部），用镇宝塔。又写一千部，散施受持。</li> <li>灵应既多，具如本传。其载敕内侍吴怀实赐金铜香炉，高一丈五尺，奉表陈谢，手诏批云：“师弘济之愿，感达人天；庄严之心，义成因果。”则法施财施，信所宜先也。</li> <li>主上握至道之灵符，受如来之法印，非禅师大慧超悟，无以感于宸衷，非主上至圣文明，无以鉴于诚愿。倬彼宝塔，为章梵宫。经始之功，真僧是葺；克成之业，圣主斯崇。</li> <li>尔其为状也，则岳耸莲披，云垂盖偃，下欻崛以踊地，上亭盈而媚空，中晻晻其静深，旁赫赫以弘敞。碝磩承陛，琅玕綷槛，玉瑱居楹，银黄拂户，重檐叠于画栱，反宇环其璧珰。</li> <li>坤灵赑屃以负砌，天祗俨雅而翊户。或复肩挐（上为加）挚鸟，肘擐修蛇，冠盘巨龙，帽抱猛兽，勃如战色，有奭其容。穷绘事之笔精，选朝英之偈赞。若乃开扃鐍，窥奥秘，二尊分座，疑对鹫山，千帙发题，若观龙藏，金碧炅晃，环佩葳蕤；至于列三乘，分八部，圣徒翕习，佛事森罗。方寸千名，盈尺万象，大身现小，广座能卑；须弥之容，欻入芥子，宝盖之状，顿覆三千。</li> <li>昔衡岳思大禅师以法华三昧传悟天台智者，尔来寂寥，罕契真要。法不可以久废，生我禅师，克嗣其业，继明二祖，相望百年。夫其法华之教也，开玄关于一念，照圆镜于十方，指阴界为妙门，駈尘劳为法侣，聚沙能成佛道，合掌已入圣流。三乘教门，总而归一；八万法藏，我为最雄。譬犹满月丽天，萤光列宿；山王映海，蚁垤群峰。嗟乎，三界之沉寂久矣！佛以法华为木铎，惟我禅师超然深悟。</li> <li>其貌也，岳渎之秀，冰雪之姿，果唇贝齿，莲目月面。望之厉，即之温，睹相未言，而降服之心已过半矣。同行禅师抱玉、飞锡，袭衡台之秘躅，传止观之精义，或名高帝选，或行密众师，共弘开示之宗，尽契圆常之理。门人苾刍如岩、灵悟、净真、真空、法济等，以定慧为文质，以戒忍为刚柔，含朴玉之光辉，等旃檀之围绕。夫发行者因，因圆则福广；起因者相，相遣则慧深。</li> <li>求无为于有为，通解脱于文字，举事徵理，含毫强名。偈曰：</li> <li>佛有妙法，比象莲华。圆顿深入，真净无瑕。慧通法界，福利恒沙。直至宝所，俱乘大车。（其一）</li> <li>於戏上士，发行正勤。缅想宝塔，思弘胜因。圆阶已就，层覆初陈。乃昭帝梦，福应天人。（其二）</li> <li>轮奂斯崇，为章净域。真僧草创，圣主增饰。中座耽耽，飞檐翼翼。荐臻灵感，归我帝力。（其三）</li> <li>念彼后学，心滞迷封。昏衢未晓，中道难逢。常惊夜杌，还惧真龙。不有禅伯，谁明大宗。（其四）</li> <li>大海吞流，崇山纳壤。教门称顿，慈力能广。功起聚沙，德成合掌。开佛知见，法为无上。（其五）</li> <li>情尘虽杂，性海无漏。定养圣胎，染生迷鷇。断常起缚，空色同谬。薝葡现前，馀香何嗅？（其六）</li> <li>彤彤法宇，繄我四依。事该理畅，玉粹金辉。慧镜无垢，慈灯照微。空王可托，本愿同归。（其七）</li> <li>天宝十一载，岁次壬辰，四月乙丑朔，廿二日戊戌建</li> <li>敕检校塔使正议大夫行内侍赵思偘、判官内府丞车冲、检校僧义方、河南史华刻</li></ul></div> <!----> </main></div><div class="global-ui"></div></div>
    <script src="/assets/js/app.1e13280b.js" defer></script><script src="/assets/js/3.ae30a10c.js" defer></script><script src="/assets/js/2.4d3f05ce.js" defer></script><script src="/assets/js/7.421fe108.js" defer></script><script src="/assets/js/15.12c99c87.js" defer></script>
  </body>
</html>
