### 文徵明小楷-草堂十志

```
文徵明（1470年11月28日－1559年3月28日），原名壁（或作璧），字徵明，四十二岁起，以字行，更字徵仲。因先世为衡山人，故号衡山居士，世称“文衡山”。南直隶苏州府长洲县（今江苏苏州）人。明代画家、书法家、文学家、鉴藏家。
文徵明曾学文于吴宽，学书法于李应祯，学画于沈周，生平九次参加乡试均不中。嘉靖二年（1523年），以岁贡生参加吏部考试，被授予翰林院待诏之职。嘉靖五年（1526年），文徵明辞官归乡，专事创作。 [1] 
嘉靖三十八年（1559年）二月二十，文徵明去世，享年九十。其弟子私谥贞献。
文徵明诗、文、书、画无一不精，人称“四绝”，其与沈周共创“吴派”。在画史上与沈周、唐寅、仇英合称“明四家”。在文学上，与祝允明、唐寅、徐祯卿并称“吴中四才子”。
```

```
卢鸿 唐代画家,一作鸿一,字颢然,亦作浩然,范阳(今河北涿县)人,家洛阳(今属河南).玄宗开元六年(718)征为谏议大夫,固辞不就.隐居嵩山,有草堂一所,尝聚徒至五百人.工籀篆楷隶,善画山水树石,笔墨清逸,得平远之趣.
```

![1]( https://xyqin.coding.net/p/my/d/document/git/raw/master/imgs/shufa/caotangshizhi/1.jpg )

![2]( https://xyqin.coding.net/p/my/d/document/git/raw/master/imgs/shufa/caotangshizhi/2.jpg )

![3]( https://xyqin.coding.net/p/my/d/document/git/raw/master/imgs/shufa/caotangshizhi/3.jpg )

![4]( https://xyqin.coding.net/p/my/d/document/git/raw/master/imgs/shufa/caotangshizhi/4.jpg )

![5]( https://xyqin.coding.net/p/my/d/document/git/raw/master/imgs/shufa/caotangshizhi/5.jpg )

![6]( https://xyqin.coding.net/p/my/d/document/git/raw/master/imgs/shufa/caotangshizhi/6.jpg )

![7]( https://xyqin.coding.net/p/my/d/document/git/raw/master/imgs/shufa/caotangshizhi/7.jpg )

![8]( https://xyqin.coding.net/p/my/d/document/git/raw/master/imgs/shufa/caotangshizhi/8.jpg )

![9]( https://xyqin.coding.net/p/my/d/document/git/raw/master/imgs/shufa/caotangshizhi/9.jpg )

![10]( https://xyqin.coding.net/p/my/d/document/git/raw/master/imgs/shufa/caotangshizhi/10.jpg )

---
---

>草堂十志-卢鸿

- 草堂者，盖因自然之溪阜，以当墉洫；资人力之缔架，复加茅茨。
将以避燥湿，成栋宇之用；昭简易，叶乾坤之德，道可容膝休闲。
谷神同道，此其所贵也。及靡者居之，则妄为剪饰，失天理矣。
- 词曰：
山为宅兮草为堂，芝兰兮药房。
罗蘼芜兮拍薜荔，荃壁兮兰砌。
蘼芜薜荔兮成草堂，阴阴邃兮馥馥香，中有人兮信宜常。
读金书兮饮玉浆，童颜幽操兮长不易。
枕烟庭者，盖特峰秀起，意若枕烟。
秘庭凝虚，窅若仙会，即扬雄所谓爰静神游之庭是也。
可以超绝纷世，永洁精神矣。
及机士登焉，则寥阒戃恍，愁怀情累矣。
- 词曰：
临泱漭兮背青荧，吐云烟兮合窅冥。
怳欻翕兮沓幽霭，意缥缈兮群仙会。
窅冥仙会兮枕烟庭，竦魂形兮凝视听。
闻夫至诚必感兮祈此巅，契颢气，养丹田，终仿像兮觏灵仙。
幂翠庭者，盖峰巘积阴，林萝沓翠，其上绵幂，其下深湛。
可以王神，可以冥道矣。
及喧者游之，则酣谑永日，汩清薄厚。
- 词曰：
青崖阴兮月涧曲，重幽叠邃兮隐沦躅。
草树绵幂兮翠蒙茏，当其无兮庭在中。
当无有用兮幂翠庭，神可谷兮道可冥。
有幽人兮张素琴，皇徽兮绿水阴，德之愔兮澹(忘)多心。
樾馆者，盖即林取材，基颠柘，架茅茨，居不期逸，为不至劳，清谈娱宾，斯为尚矣。
及荡者鄙其隘阒，苟事宏湎，乖其宾矣。
- 词曰：
紫岩隈兮青溪侧，云松烟茑兮千古色。
芳靃蘼兮荫蒙茏，幽人构馆兮在其中。
靃蘼蒙茏兮开樾馆，卧风霄兮坐霞旦。
粤有宾兮时戾止，樵苏不爨兮清谈已，永岁终朝兮常若此。
洞元室者，盖因岩作室，即理谈玄，室返自然，元斯洞矣。
及邪者居之，则假容窃次，妄作虚诞，竟以盗言。
- 词曰：
岚气肃兮岩翠冥，空阴虚兮户芳迎。
披蕙帐兮促萝筵，谈空空兮核元元。
蕙帐萝筵兮洞元室，秘而幽兮真可吉。
返自然兮道可冥，泽妙思兮草玄经，结幽门兮在黄庭。
倒景台者，盖太室南麓，天门右崖，杰峰如台，气凌倒景。
登路有三处可憩，或曰三休台，可以邀驭风之客，会绝尘之子。
超逸真，荡遐襟，此其所绝也。
及世人登焉，则魂散神越，目极心伤矣。
- 词曰：
天门豁兮仙台耸，杰屹崒兮零澒涌。
穷三休兮旷一观，忽若登昆仑兮中期汗漫仙。
耸天关兮倒景台，鲨颢气兮轶嚣埃。
皎皎之子兮自独立，云可朋兮霞可吸，曾何荣辱之所及。
期仙磴者，盖危磴穹窿，迥接云路，灵仙仿佛。
若可期及，儒者毁所不见则黜之，盖疑冰之谈信矣。
- 词曰：
霏微阴壑兮气腾虹，迤逦危磴兮上凌空。
青霞杪兮紫云垂，鸾歌凤舞兮吹参差。
鸾歌凤舞兮期仙磴，鸿驾迎兮瑶华赠。
山中人兮好神仙， 想像闻此兮欲升烟，铸月炼液兮伫还年。
涤烦矶者，盖穷谷峻崖，发地盘石，飞流攒激，积漱成渠。
澡性涤烦，迥有幽致。
可为智者说，难为俗人言。
- 词曰：
灵矶盘礴兮溜奔错漱，泠风兮镇冥壑。
研苔滋兮泉珠洁，一饮一憩兮气想灭。
磷涟清淬兮涤烦矶，灵仙境兮仁智归。
中有琴兮徽以玉， 峨峨汤汤兮弹此曲，寄声知音兮同所欲。
金碧潭者，盖水洁石鲜，光涵金碧，岩葩林茑，有助芳阴。
鉴空洞虚，道斯胜矣。
而世生缠乎利害，则未暇游之。
- 词曰：
水碧色兮石金光，滟熠熠兮濙湟湟。
泉葩映兮烟茑临，红灼灼，翠阴阴。
翠相鲜兮金碧潭，霜天洞兮烟景涵。
有幽人兮好冥绝，炳其焕兮凝其洁，悠悠千古兮长不灭。
云锦淙者，盖激溜冲攒，倾石丛倚，鸣湍叠濯，喷若雷风，诡辉分丽，焕若云锦。
可以莹发灵瞩，幽玩忘归。
及匪士观之，则反曰寒泉伤玉趾矣。
- 词曰：
水攒冲兮石丛耸，焕云锦兮喷汹涌。
苔驳荦兮草夤缘，芳幂幂兮濑溅溅。
石攒丛兮云锦淙，波连珠兮文沓缝。
有洁冥者媚此幽，漱灵液兮乐天休，实获我心兮夫何求。
